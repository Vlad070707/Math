Через поле, навпростець,
Дибав білий баранець,
Три овечки за собою
Вів горою з водопою
Не залиште їх в біді,
Скільки всіх у череді?(1+3)
***
На травичці біля хати
Метушаться цуценята:
Двоє білих, наче сніг,
Троє чорних. Скільки всіх?(2+3)
***
Три овечки – коло гречки.
На лужку – ще три овечки.
Полічи овечок цих.
Скільки разом їх усіх?(3+3)
***
Подивіться, угорі
На ялинці – снігурі.
Тут – 4 і 3 – там.
Скільки всіх?(4+3)
***
5 берізок і 3 клени
Змалювала вмить Олена.
І спитала:»Скільки в мене
Тут усіх дерев зелених?»
Полічить вона не може
Хто Оленці допоможе?(5+3)
***
Посадив ведмідь в лісочку
6 берізок, 3 дубочки.
Рахувати сам не вмів
І зозулю попросив.
Почала вона лічити,
Почала вона кувати,
Та не може полічить
Нумо, ви допоможіть!(6+3)
***
Гнав Івась телят до річки –
Сім бичків і 3 телички.
Хай вони поп’ють води,
Полічи теляток ти.(7+3)
***
Шість метеликів літають
І на квіточки сідають.
Прилетів іще один,
Сів на квіточку і він.
Полічімо швидше всіх –
Цих метеликів прудких.(6+1)
***
Каже мати – квочка:
В мене два синочка
І чотири дочки.
Скільки ж діток в квочки?(2+4)

***
Три веселі киці
Грались на травиці.
Рижик теж до них прибіг.
Скільки кошенят усіх?(3+1)
***
У садок до годівниці
Прилетіли три синиці.
Потім ще 4 птиці.
Скільки птиць на годівниці?(3+4)
***
Були у нашому дворі
Два горобці, три снігурі.
Хто може скласти лік птахам –
Всім горобцям і снігурам?(2+3)
***
Три ворони посварились,
Бо зернят не поділили.
На їх шум ще три примчало.
Скільки разом птахів стало?(3+3)
***
Кролик вуха нашорошив -
В нього дуже добрий слух.
Хто ж тепер нам скаже точно,
В двох кролів є скільки вух?(2+2)
***
Йшли три їжаки,
Несли по три буряки.
А ви їм допоможіть –
Буряки ті полічіть.(3+3+3)
***
У живім куточку в школі
Є сім рибок у воді.
Ще одну додасть Микола.
Скільки буде риб тоді?(7+1)
***
Кошенят двох хлопчик взяв,
Молока їм в мисці дав.
Вісім в кошику сидять –
Їсти хочуть та нявчать.
Годувати треба всіх -
Скільки разом буде їх?(2+8)
***
Малий Андрійко з дідусем
По рибу ходили -
3 карасики,
6 окунців
Швидко наловили.
Хто з вас діти відповість:
«Скільки буде 3 + 6 ?»
***
Ворон каже: «Кар-кар-кар!
Я кращий в лісі перукар»
Прилетіли 3 синички
Заплести собі косички.
А сорока Алла
Хвіст пофарбувала.
І промовив ворон: «Ох!»
Клієнтів обслужив скількох?(3+1)
***
Плачуть 2 бегемотики
Бо у них болять животики.
В крокодила ниє зуб,
вушко в зайченяти
Ай-болита швидко
потрібно викликати.
Лікар наш все зможе.
Скільком звірятам допоможе?(2+1+1)
***
Лізі казку про рукавичку
прочитала старша сестричка
Мишка, жабка, вовк, кабан,
Ведмідь – набрідь
Скільки звірів, підкажіть?
***
Білосніжка і 7гномів
По ягоди ходили.
Назбирали повний кошик,
На чай їх засушили.
Всі до столу сіли враз.
«Скільки їх?» - спитаю вас.
***
В нас сімейка невеличка,
2 брати і 3 сестрички:
Даша, Соня, Глаша,
Ваня і Андрій.
Порахуй усіх мерщій.
***
Запитав татусь у сина:
«Скільки звуків у слові країна?»
Що скаже син відомо всім
Звичайно, буде (7)
***
Запитала мама в дочки:
«Скільки звуків в слові бочка?»
Як же цього не знать
в слові бочка
Звуків …. (5)
***
Запитала в Яночки бабуся:
«Скільки звуків у слові Маруся?»
Яна вірно відповість:
«Звичайно, буде …» (6)
***
Дідусь запитав у Кості:
«Скільки звуків у слові гості?»
Костя вміє рахувать.
Відповідь відома - … (5)
***
Даша, Соня та Глафірка
На морі відпочивали,
А на згадку про море
камінці збирали.
В Соні 3, у Глашки– 2,
В Даші їх аж 5.
Хто нам допоможе
Їх порахувать.(3+2+5)
***
Наш дідусь Опанас
Біля річки гуси пас:
Гусаків 4, Гусок 5.
Треба всіх порахувать. (4+5)
***
Справжніх друзів на обід
запросив до себе кіт.
Став він думать і гадать,
Чим їх буде пригощать:
Їжачок, 2 киці, 3 крота.
Скільки друзів у крота?(1+2+3)
***
На лавці біля криниці
Грілись на сонечку 3 киці
Потім котик до них прибіг
Полічіть котів усіх?(3+1)
***
Було у Марини
Сім ягід малини.
Шість ягідок з’їла,
А скільки лишила?(7-1)
***
Якось бігли через ліс вісім кіз.
П’ять були з них білі-білі,
Ну, а інші – сірі-сірі.
Скільки бігло через ліс сірих кіз?(8-5)
***
Є в зайчихи п’ять малят –
Неслухняних зайченят.
На обід їх мати зве.
Три прийшли.
А скільки йде? (5-3)
***
Сорока-ворона кашку варила
Діток кормила.
П’ять діток мала,
Одного наказала.
Він нічого не робив і обід не заслужив.
Мама кашку насипала.
То скількох нагодувала?(5-1)
***
10 чайок над морем літали,
Дружно крилами махали -
6 на берег приземлилось.
Скільки чайок залишилось?(10-6)

***
Три веселі киці 
Грались на травиці.
Враз одна сховалась
Скільки киць зосталось?(3-1)
***
Тут лежали апельсини.
Ми спитали у Марини:
-Де подівся апельсин?
Два було, тепер -(один)
***
Троє равликів зітхали:
-Ми до школи мандрували
І згубили одного..
Ви не знайдете його?(3-1)
***
Чотири гарні груші 
На гілочці достигли.
Дві з’їли Галя з Катею.
А скільки залишили?(4-2)
***
- Івасю, ти чому сердитий?
- Слив не можу полічити:
П’ять було, одну я з’їв.
Скільки мамі залишив?(5-1)
***
Проводжали до ромашки
Свою подругу комашки.
Скільки їх тепер в траві?
Три було, а стало ... (дві)
***
Три цукерки до кишені 
Ти поклав і загубив,
Як з крамниці йшов до нені.
Що лишилось, полічив?
Запитали б так спочатку! 
Маю дірку. Треба латку.(3-3)

***
Одну грушку Мишко мав,
Ще чотири — братик дав.
На подвір'ї Мишко сів —
П'ять грушок відразу з'їв
І подумав: «Чи не мало?»
Скільки груш іще зосталось(1+4-5)
***
У малої Галинки
Є п'ять ягід малинки.
Три з них братику віддала.
Що лишилось?
Здогадались?(5-3)
***
Шість веселих ведмежат
За машиною біжать.
Та один малюк втомився,
На дорозі залишився.
Швидко відповідь знайдіть:
Чи багато ще біжить?(6-1)
***
Є в Устинки дві хустинки,
А в Улянки - аж чотири.
Хтось комусь хустинку дав,
І рахунок рівний став.
Хто - Улянка чи Устинка -
Подрузі дала хустинку?
***
В очереті — шість качок.
У ставок пірнули три.
Їх лічити почали —
Залишилось тільки ... (три.)
***
Було у Марини
Сім ягід малини.
Шість ягідок з'їла,
А скільки лишила?(7-6)
***
Якось бігло через ліс вісім кіз. 
П'ять були з них білі-білі, 
Ну, а решта — сірі-сірі. 
Скільки бігло через ліс сірих кіз?(8-5)
***
На полиці вісім книг, 
Взяв Тарас одну із них.
Хто тепер сказати б зміг,
Скільки на полиці книг?(8-1)
***
Десять яблук Валя купила,
Дорогою йшла і одне загубила.
Скільки принесе до хати,
Щоби гостей пригощати?(10-1)
***
На кущах попід парканом 
Помідорів сім багряних. 
Та зірвали лиш чотири. 
Скільки їх ми залишили?(7-4)
***
Біля річки на галявці 
Знайшли моркву сірі зайці.
Сім морквин — це є не мало.
Одну з'їли, скільки стало?(7-1)
***
Я спекла, спекла в печі 
Вісім з маком калачів. 
П'ять сама відразу з'їла, 
Скільки братові лишила?(8-5)
***
Біля нірки хом'ячок
Гриз гороховий стручок:
— Всього дев'ять, два я з'їм,
І залишиться ще ... (сім)
***
Десять хлопчиків завзято
Про щось сперечались,
Двох із них гукнула мати.
Скільки їх зосталось?(10-2)
***
У кіоску братів-кротів
Продавалося десять тортів.
Один торт купила в них киця,
Ще один украла синиця.
У нічній дрімотливій тиші
Два торти з'їли миші.
Скільки на продаж тортів
Залишилось у кротів?(10-1-1-2)
***
Мав Сергійко десять слив,
Ними друзів пригостив:
Дві — Наталочці віддав,
Три — одержав Ярослав.
І Тимку дісталось двійко.
Скільки сливок з'їв Сергійко?(10-2-3-2)
***
Десять ялинок у лісі росли, 
В школу на свято одну відвезли. 
Скільки ялинок лишилося там?
Добре подумавши, скажеш це сам.(10-1)
